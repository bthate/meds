1 "Gorter, M." <m.gorter@sur.nl>  Geachte heer Thate,

Hiermee kom ik terug op ons telefoongesprek van vanmiddag.

U vraagt rechtshulp bij het doen van aangifte tegen de GGZ NHN. Zoals telefonisch reeds besproken valt deze kwestie niet onder de dekking van uw rechtsbijstandverzekering. Conform uw verzoek zal ik dit hieronder nader toelichten.

U wilt aangifte doen tegen GGZ. Het gaat daarbij om de behandeling door het GGZ van uw vriendin, vier jaar geleden. Uit uw e-mailbericht en uw uitleg tijdens ons telefoongesprek maak ik op dat u van mening bent dat de door de GGZ gehanteerde behandelmethode niet goed werkt. Doordat uw vriendin niet goed is behandeld en schade heeft opgelopen bent u alle vertrouwen verloren in uw eigen behandelaars van GGZ.

Zoals ik u heb uitgelegd biedt uw rechtshulpverzekering (op basis van de polisvoorwaarden, waarvan ik volledigheidshalve in de bijlage een exemplaar bij voeg) hulp bij juridische conflicten van u zelf. Hoewel ik mij natuurlijk goed kan voorstellen dat u nauw betrokken bent bij de zorgbehandeling van uw vriendin, was u bij de medische behandeling van uw vriendin zelf geen partij. Ik begrijp dat er reeds een klacht over de medische behandeling van uw vriendien is ingediend. U geeft in uw e-mail aan dat u bang bent dat er opnieuw (dezelfde) fouten worden gemaakt in de behandeling van uw vriendin en dat u dit wilt voorkomen. Uw vriendin is echter op uw polis niet meeverzekerd. Aangezien het niet over uw behandeling gaat kunnen wij in deze niets betekenen. U geeft aan dat de behandelaar van GGZ bij de behandeling van uw vriendin meer rekening had kunnen houden met u. Echter een behandelaar kijkt naar zijn patiënt en kan daar geen derde bij betrekken.

Ook voor wat betreft het maatschappelijke karakter van deze kwestie, waarvan u aangeeft dat u dit aan de kaak wilt stellen, moet ik u teleurstellen. Uw rechtshulpverzekering biedt(zoals ik hierboven al heb aangegeven) hulp bij juridische conflicten van u zelf. Voor het gedeelte waarin u de maatschappelijke misstanden in de gezondheidszorg aan wilt aanpakken, gaat dit niet om uw belang, maar om het belang van de maatschappij. In artikel 2 van de op uw verzekering van de polisvoorwaarden staat vermeld dat u alleen verzekerd bent als particulier. Dit betekent dat wij alleen uw persoonlijke belang in een conflict kunnen behartigen.

Ik begrijp dat een en ander zeer teleurstellend voor u is. U kunt echter geen zaken aanspannen op grond van het feit dat u het vertrouwen mist in een zorgbehandelaar. Er mist dan een juridische grondslag waarmee wij u kunnen bijstaan.

Aangezien u aangaf dat u zelf nog steeds klachten heeft, raad ik u toch aan om bij een zorgverlenende instantie (bijvoorbeeld via de huisarts) hulp te zoeken voor uw medische klachten. Voor informatie over uw rechten als (ex-)GGZpatiënt wijs ik u nog op de Stichting PVP. Deze stichting biedt hulp aan patiënten in de psychiatrische zorg. Mogelijk dat deze Stichting u verder kan helpen. De Stichting PVP is bereikbaar via http://www.pvp.nl/html/pvp.htm of telefoonnummer 030- 271 83 53.


Met vriendelijke groet,


Mw. M. Gorter

Stichting Univé Rechtshulp
T 0592 382 561 (afwezig op wo en vr)
F 0592 382 598


________________________________________________________________________________________________

-----Oorspronkelijk bericht-----
Van: Bart Thate [mailto:bthate@gmail.com]
Verzonden: maandag 15 oktober 2012 0:11
Aan: $Info (SUR)
Onderwerp: advies/aanspraak/aangifte

Hallo Info at sur.nl,

hier spreekt Bart Thate, bij u verzekerd sinds 2009 denk ik met volgende klant en polis nr

0663.150345 / 000
0663.150345.820.01


ik heb hulp nodig met het doen van aangifte van een situatie die al 4 jaar bestaat, ontstaan voor het afsluiten van deze polis met u. Ik probeer nu al 3 jaar na het gegrond verklaren van de klacht door de klachtencommissie van GGZ NHN aangifte te doen bij de politie over deze zaak maar de politie blockt het af omdat er geen sprake is van opzet.

Ik heb even de polis gelezen en gelezen dat u eisen stelt aan de te voeren koers in de af te handelen zaak en voor mij is dat al onverantwoord omdat ik zeker moet zijn dat ik deze zaak kan voeren zoals ik dat wil. ik vraag dan ook niet om rechtsbijstand voor deze zaak, ik vraag u uitdrukkelijk hulp bij het doen van de aangifte voor mijn zaak. Als er eenmaal de aangifte is kan ik aanspraak maken op wat ik nog een prodeo advocaat noem. Ik heb al met politie, OM, hogeraad en wie dan ook gecommuniceerd hierover, ja ik heb zelfs de koningin hier over aangeschreven en ben nu bezig de minister vragen te stellen.

ALST U MIJ NIET KUNT HELPEN KUNT U MIJ DAN - GOED - DOORVERWIJZEN ??

Leest u hier de reactie van de President van de Rechtbank hier in Alkmaar op mijn melding van de misstand en het verzoek om het toewijzen van een advocaat. Ik voeg correspondentie met de rechtsbank toe.



reactie President van de Rechtbank hier in Alkmaar omtrent mijn melding over dit probleem:

Geachte heer  Thate,

U heeft een nadere uitleg verstrekt van uw eerdere bericht. Ik heb deze uitleg gelezen en kom tot de conclusie dat ik helaas weinig voor u kan doen. Dat heeft te maken met onze maatschappelijke rol als rechtbank. Onze taak is het berechten van verdachten van strafbare feiten en het beslechten van geschillen tussen partijen. Daarnaast hebben wij onder andere nog toezichthoudende taken. Dat betreft toezicht op bewindvoeders en curatoren. Het bieden van directe hulp behoort niet tot ons takenpakket.

In uw mail legt u uit dat u zich over tal van zaken grote zorgen maakt. Dat betreft dan met name het aantal suicidegevallen en de tekortschietende rol van GGZ instelingen en overheid daarin. U wenst daarom een procedure aan te spannen om hier iets aan te doen en wil daarvoor een advocaat. Hoewel ik niet in de positie ben u te adviseren, denk ik niet dat een dergelijke algemene vordering veel kans van slagen heeft. Ook de kans dat u een advocaat krijgt toegewezen acht ik om dezelfde reden niet groot. Hetzelfde geldt voor uw vraag om een advocaat om aangifte te doen. Om redenen die een medewerker van de rechtswinkel aan u heeft uitgelegd, zal ook dat niet gaan lukken.

Het spijt mij dat ik u niet anders kan berichten.

Met vriendelijke groet,
E.J. van der Molen, president


