####
BOPZ
####

Wet Bijzondere opnemingen in Psychiatrische Ziekenhuizen (Bopz)

De Wet Bijzondere opnemingen in Psychiatrische Ziekenhuizen
(Bopz) geeft de procedures weer voor het (gedwongen) opnemen
en behandelen van personen in psychiatrische ziekenhuizen:
de voorlopige machtiging, de voorwaardelijke machtiging, de
observatiemachtiging, de machtiging tot voortgezet verblijf,
de in bewaringstelling op last van de burgemeester (IBS), en de
machtiging op eigen verzoek.

De taak van de burgemeester in de opnameprocedure is beperkt
tot de afgifte van last tot inbewaringstelling bij acuut dreigend
gevaar voor of door de patiënt en de procedure voor een rechterlijke
machtiging niet kan worden afgewacht. Artikel 20 Bopz geeft
de burgemeester de bevoegdheid de betrokkene in bewaring te
stellen wanneer de betrokkene gevaar veroorzaakt, het ernstige
vermoeden bestaat dat een stoornis van de geestvermogens de
betrokkene het gevaar doet veroorzaken, het gevaar zo onmiddellijk
dreigend is dat een voorlopige machtiging niet kan worden
afgewacht en het gevaar niet op een andere manier kan worden
afgewend. Het moet dus gaan om:
• een gevaar en
• een stoornis. 

54 Nederlands Genootschap van Burgemeesters

De wetgever verstaat onder stoornis van de geestesvermogens de
gebrekkige ontwikkeling of ziekelijke verstoring van de vermogens
tot denken, voelen, willen, oordelen, en doelgericht handelen.
Bij een spoedprocedure geldt de regel dat de burgemeester tot
IBS kan gelasten als het gevaar (eerste criterium) zo onmiddellijk
en dreigend is dat de vordering van een Rechterlijke Machtiging
niet kan worden afgewacht. Bovendien hoeft de burgemeester
nog geen zekerheid te hebben van de geestelijke stoornis
(tweede criterium); een 'ernstig vermoeden' daarvan is in de
spoedprocedure voldoende. Voor de voortzetting van een IBS
beoordeelt de officier van justitie de stoornis uiteraard wel.
Voor de taak van de burgemeester zijn de volgende
aandachtspunten van belang:

• Er is een geneeskundige verklaring nodig om de IBS-verklaring
af te geven. De burgemeester oordeelt of de verklaring de last
tot inbewaringstelling kan dragen. Het gaat om een schriftelijke
verklaring. Alleen in uitzonderlijke gevallen volstaat een
telefonische concept-verklaring, die snel gevolgd moet worden
door een schriftelijke.
• De burgemeester dient zorg te dragen dat zo spoedig mogelijk
de in bewaring gestelde wordt voorzien in rechtsbijstand
• Uiterlijk op de eerste werkdag na de afgifte van de IBS, moet de
burgemeester de documenten aan de officier van justitie sturen.
• De burgemeester kan de bevoegdheid in de Wet Bopz delegeren
aan een wethouder.

Een ieder kan de burgemeester op de hoogte stellen van het
eventuele (dreigende) gevaar dat de patiënt oplevert. De familie
kan dit zelf doen, maar ook hulpverleners of 'buitenstaanders'.
De 'verzoekers' moeten zich richten tot de burgemeester van de
plaats waar het gevaar dreigt, of waar dat zich al voltrekt.

Zakboek Orde en veiligheid 55

Casus

Inbewaringstelling via arts die geen psychiater is

De burgemeester van Maastricht gelastte een inbewaringstelling
op basis van een schriftelijke verklaring van een arts die geen
psychiater was. De Wet Bopz stond daaraan niet in de weg.
Volgens de rechter brengt het door het EHRM gestelde vereiste
van een "objective medical expertise" wél mee dat, wanneer
een persoonlijk voorafgaand onderzoek door een psychiater
niet mogelijk is geweest, de rechter slechts een machtiging
tot voortzetting van de inbewaringstelling mag verlenen na te
hebben kennisgenomen van een schriftelijke - dan wel ter zitting
mondeling afgelegde en in het proces-verbaal van de zitting
te vermelden - verklaring van een niet behandelend psychiater
die persoonlijk de betrokkene na diens inbewaringstelling heeft
onderzocht.
